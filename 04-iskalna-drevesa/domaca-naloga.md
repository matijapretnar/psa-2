# Iskalna drevesa

## 3. domača naloga

Cilj naloge je, da se poglobljeno spoznate z eno izmed spodnjih vrst dreves:

- [AA-drevesa](https://en.wikipedia.org/wiki/AA_tree)
- [B-drevesa](https://en.wikipedia.org/wiki/B-tree)
- [drevesa grešnega kozla](https://en.wikipedia.org/wiki/Scapegoat_tree)
- [lomljena drevesa](https://en.wikipedia.org/wiki/Splay_tree)

ter znanje pokažete s kratko predstavitvijo in implementacijo v izbranem programskem jeziku.

Kriterij:

- Razlaga strukture in invariant (jasnost, pravilnost).
- Kompleksnosti in uporaba (razumevanje, argumentacija).
- Predstavitev (struktura, čas, razumljivost).
- Koda (minimalna delujočnost, pravilnost, urejenost).

### Predstavitev

- **Dolžina**: 20 minut.
- Definicija podatkovne strukture.
- Tipični primeri uporabe (lahko tudi prednosti in/ali slabosti).
- Časovne zahtevnosti operacij: iskanje, vstavljanje, brisanje, predhodnik in naslednik.
- Kaj je invarianta drevesa in kako se ohranja pri izvajanju operacij.
- Implementacija v enem od jezikov (Mathematica, Ocaml, Python, Rust); kaj so bili najtežji deli ter ali ste morali na kaj paziti.

### Implementacija

Implementirajte izbrana drevesa v enem od naslednjih jezikov: Mathematica, OCaml, Python ali Rust.

#### Operacije za minimalno delujočo implementacijo

- Ustvari prazno strukturo,
- vstavljanje elementov,
- iskanje elementa,
- brisanje,
- predhodnika in naslednika.

#### Primer uporabe

Pripravite primer, na katerem boste pokazali:

- da se elementi pravilno vstavljajo,
- da iskanje vrača pravilen rezultat,
- da se invarianta ohranja (vsaj posredno).